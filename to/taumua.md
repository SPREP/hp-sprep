---
klass: "about"
lang-ref: about
title: Taumua
description: 
background: /assets/images/Niue-Project-Banner.png
imageLicense: Photo by Huggard Tongatule
parallax: true
height: 70vh
---
# Fekau'aki mo kimautolu 

Ko e Pasifiki Potolo pe koe fakamatala fakaikiiki ni, ‘oku tuku atu ia fekau’aki mo e ngaahi felalave’i ‘oku hoko ki he me’amo’ui he Pasifiki ‘oku ha atu ia he ngaahi fakamatala ‘a e Global Biodiversity Information Facility (GBIF) mei he ngaahi fonua ko ‘eni ‘i he Pasifiki ‘o kau ki ai 'a 'Amelika Samoa, 'Otumotu Kuki, Timoa Hahake, Ngaahi 'Otu motu iiki 'o Maikolonisia ,Fisi, Tahiti, Guam, Hauai’i , Kilipati, 'Otu motu Masolo, Naulu, Niu Kaletonia, Niue, 'Otu motu Maliana, Palau, Papua Niukini, Samoa,'Otu motu Solomone, Tokelau, Tonga, Tuvalu, Vanuatu pea mo Wallis mo Futuna.

Ko e fakamatala fakaikiiki ni 'oku ‘osi fakataumu'a pe ia ki he ngaahi levolo fakavahefonua pea 'oku fakapa'anga kakato pe ia mei he ngaue 'a e GBIF. 'Oku nau tuku mai 'a e ngaahi fakamatala mahu'inga mo lelei 'aupito tautau tefito ki he ngaahi fekumi ma’u mei ai ha fakamatala , ko e fekumi , ko e vakai ki ha mape ‘o ha feitu’u pea pehe ki hono tanaki ha ngaahi 'ata 'o tatau pe ki he taumu'a ngaue 'a e GBIF, pea mo e ola 'o e fekumi ki ha fakamatala 'oku ‘osi ma'u ‘i he GBIF.

Ko e ngaahi kupu felalave’i pe kau ki he GBIF ‘oku nau fakahoko e fatongia mahu’inga ‘i hono tokoni’i 'o e ngaahi ma'u'anga fakamatala ki he me’amo’ui  ‘o ngaue'aki hono fakalele mei he ngaahi kupu felave’i 'a e GBIF, 'a ia ‘e malava ke kau atu hono tauhi fakafonua, fakaako'anga, fakavahefonua pe ko ha ngaahi va'a 'o e fakamatala ki he meamou'i 'i he'ene 'asi he ma'uanga fakamatala.

'Oku ha mai leva mei ai 'a e fiema'u ke to e tukuhifo 'a e kamata'anga 'o e ngaue fakatekinikale kia kinautolu ‘oku kau ki he GBIF, ko e tefito'i kulupu ngaue, kenau fokotu'u ha tanaki’anga fakamatala ‘o e ngaahi me’a mo’ui ‘o faingofua mo ma’ama’a, pea fakataumu'a ke tokoni ki hono fakalele e ngaue ke poupou ki he kakai 'o e ngaahi kolo.

I he tu'u koia he taimi ni, 'oku sio leva 'a e komiti ngaue kia kinautolu ‘oku manako ki he ngaahi fakakaukau ‘oku ‘omi 'e he GBIF kenau fetokoni’aki 'i hono pailate'i ha konga, ‘o fakafuofua ki he ta’u ‘e taha pea ke fakahoko pe ’i he ngaahi tanaki fakamatala ‘oku tokanga’i ‘e he GBIF.

**Ko e ha e ngaue 'a e tanaki fakamatala ke tuku atu?**

'I he lototonga ni, 'oku tuku atu ‘i he tanaki  fakamatala ke pailate'i, pea ‘oku tuku mai e ngaahi me’a ni:
* Ko ha feitu'u ke tanaki ki ai e ngaahi fakamatala mo e ngaahi memipa fengaue’aki ‘o kau ki ai e fakamatala tautaha kia kinautolu, ko ‘enau timi pea mo e ngaahi ngaue tenau fakahoko .
(Malava fakatonutonu e ngaahi lea)
* Malava ke tuku mai ha ngaahi faka'ilonga faingofua 'o hange ko e lanu , lahi e lea 'oku ngaue'aki pea mo hono faka'ilonga). Malava ke liliu 'a e lea 'oku ngaue'aki 'o hange ko e fakatonu lea ‘o pehe ki he malava ke ngaue’aki ‘a e lea makehe ange mei he lea faka-Pilitania 'oku fiema'u ke ngaue'aki ki he ngaahi komuiniti takitaha.
* ‘Oku tuku mai e ngaahi fakamatala mahu’inga mo lelei ‘aupito tautefito ki he ngaahi fekumi ‘i he tanaki’anga fakamatala, ko e fekumi, vakai ki ha mape ‘o ha ‘elia pe ma’u e ngaahi ‘ata ‘o fakatatau ki he taumu’a ngaue ‘a e GBIF (vakai ki he fakamatala ‘i lalo). Ko e ola ‘e ma’u mei he fekumi tene tuku mai ha konga ‘o e fakamatala ‘oku ‘osi ma’u ‘i he GBIF (eg. Ko e ngaahi tanaki fakamatala kotoa pe ‘oku fakalele ia mei he ngaahi kupu felave’i pe ko hono paaki atu ia ‘i he ngaahi ngaue’anga ‘i loto ‘i he fonua ko ia). Ko e ngaahi fakamatala ‘oku papiliki, pea ha ai ‘a e faka’ilonga ‘o e GBIF ko ia pe ‘oku malava ke fai ki ai ha fekumi pea ‘oku tatau pe ‘a e mahu’inga e fakamatala koia pea mo e huitu’a ‘a e GBIF.
* Ko e ngaahi ola ‘o e fekumi ‘oku ne tataki e tokotaha ku ne ngaue’aki ki he GBIF.org ki hono hiki ‘o e ngaahi fakamatala, pea fakapapau’i ko e fakamatala ‘oku hiki ‘oku kau ai ‘a e fika, hingoa pe DOI ‘o e fakamatala koia, ke fakafelave’i ki he tanaki fakamatala ‘oku kau ki ai.

**Koe ha 'a e GBIF?**

*GBIF – Kautaha fakamamani lahi 'oku nau tokangaekina e ngaahi fakamatala fekau'aki mo e ngaahi me'amo'ui – pea ‘oku i ai ‘enau felalave’i fakatu’apule’anga mo ha ngaahi fa’unga fakamatala ki he langa fakalakalaka ‘a ia ‘oku fakapa’anga ‘e he ngaahi pule’anga ‘o mamani pea fakataumu’a ke faka’ata ki ha taha pe ha feitu’u, ‘e lava ke hu ‘o fie ‘ilo ki ha fakamatala fekau’aki mo e fa’ahinga me’a mo’ui hotau ‘i he mamani.*

Vakai ki he ngaahi fakaikiiki 'i he: [www.gbif.org/what-is-gbif](https://www.gbif.org/what-is-gbif)
